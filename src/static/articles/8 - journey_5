È diventato altro. Febbre, gelo. Caldo e freddo. Non riesco a pensare. Ho la mente annebbiata. A tratti non vedo. Cecità. Sento soltanto. Ma non sento quello che ho attorno. Non quello che ho attorno qui. Qui, attorno a me. È quello che c’è dall’altra parte. Sento solo quello. Anche se mi copro le orecchie lo sento. Lo sento dentro come un pensiero ma è vivo. Vivo fuori da me. Non riesco a fermarlo. È come un veleno. Ma alla mente.