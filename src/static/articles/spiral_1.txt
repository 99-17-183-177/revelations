13/03/198X - Spiral 1

Un ragazzino è stato posseduto la notte del 13 Febbraio a Paradise City. Ha disegnato una mano sul muro di un vicolo. Una mano con infinite mani. Sopra ha lasciato la scritta: “Le mani rosse ti troveranno”.

Un agente è morto quindici anni fa mentre investigava privatamente per scoprire di più sul caso de Le Mani Rosse. L’agente è stato trovato morto dentro il container di un porto.

Del murales rimane una scritta provocatoria che evidenzia il nome di The Spiral.

Le persone testimoni di questo evento sono anche vittime. Il murales ha distorto la loro realtà portandoli in un altro piano di esistenza. Un piano intimo e oscuro che li ha visti affrontare i loro demoni.

Di questo evento non se ne parla nelle grandi testate giornalistiche.

Se vedete qualcuno di caro agire fuori di sé, tenetelo sott’occhio e segnalate il caso al Bulletin Journal. Assicuratevi del vostro anonimato e dei vostri cari. Non potranno tacere per sempre.